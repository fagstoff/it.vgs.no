---
layout: page
title: Læreplan INF1-01
---

## Informasjoneteknologi 1

### Digital samtid

Mål for opplæringen er at eleven skal kunne:
* beskrive ulike typer digitalt utstyr og forklare hovedtrekkene ved virkemåten
* forklare hvordan de fysiske signalene i datautstyr kan tolkes som binære tall, tegnsett, grafiske framstillinger, billedpunkter og lyd
* gjøre rede for standarder for kommunikasjon mellom ulike former for digitalt utstyr og mellom programmer
* gjøre rede for hvilke utfordringer og muligheter den digitale verden kan skape for språklige og kulturelle minoriteter
* gjøre rede for og argumentere for nødvendigheten av regelverk og etiske normer for bruk av informasjonsteknologi
* beskrive og drøfte informasjonsteknologiens muligheter og konsekvenser
* beskrive og foreslå tiltak mot trusler i den digitale verden

### Nettsteder og multimedier

Mål for opplæringen er at eleven skal kunne:
* gjøre rede for hvilke standarder og prinsipper som muliggjør Internett
* planlegge nettsteder som inneholder multimediekomponenter
* utvikle nettsteder i henhold til planer og vurdere om krav til brukergrensesnitt er oppfylt
* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder
* sette opp krav til og vurdere nettsteder

### Databaser

Mål for opplæringen er at eleven skal kunne:
* gjøre rede for begrepene primærnøkkel, kandidatnøkkel, fremmednøkkel og atomærkravet
* utvikle normaliserte datamodeller ut fra problemstillinger og begrunne valgene som er gjort
* lage databaser i henhold til gitte datamodeller
* utvikle, presentere og begrunne databaseapplikasjoner
* lage dynamiske nettsider som bruker en database ved hjelp av spørrespråk og programvare på tjener

## Informasjoneteknologi 2

### Planlegging og dokumentasjon

Mål for opplæringen er at eleven skal kunne:
* spesifisere og begrunne funksjonelle krav til planlagte IT-løsninger
* velge og bruke relevante teknikker og verktøy for planlegging og utvikling av IT-løsninger
* lage brukerveiledninger for IT-løsninger
* gjøre rede for hvordan IT-løsninger utvikles i samarbeid mellom personer, og hvilke krav det setter til planleggings- og utviklingsprosessen
* forklare hensikten med teknisk dokumentasjon og lage slik dokumentasjon for IT-løsninger, med spesiell vekt på å dokumentere grensesnitt mellom ulike delsystemer
 
### Programmering

Mål for opplæringen er at eleven skal kunne:
* lese og bruke dokumentasjon og kode
* definere variabler og velge hensiktsmessige datatyper
* tilordne uttrykk til variabler
* programmere med enkle og indekserte variabler eller andre kolleksjoner av variabler
* programmere med valg og gjentakelser
* lage egne og bruke egne og andres funksjoner eller metoder med parametere
* programmere funksjoner eller metoder som blir aktivisert av hendelser
* utvikle og sette sammen delprogrammer
* teste og finne feil i programmer ved å bruke vanlige teknikker
* gjøre rede for hensikten med objektorientert utvikling og begrepene klasse, objekt og arv
 
### Multimedieutvikling

Mål for opplæringen er at eleven skal kunne:
* planlegge og utvikle multimedieapplikasjoner ved å kombinere egne og andres multimedieelementer av typene tekst, bilde, lyd, video og animasjoner
* bruke programmeringsspråk i multimedieapplikasjoner
* vurdere og bruke relevante filformater for tekst, bilde, lyd, video og animasjoner
* vurdere multimedieprodukter med hensyn til brukergrensesnitt og funksjonalitet
