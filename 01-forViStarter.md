---
layout: docs
title: Før vi starter
permalink: /docs/fagstoff/01-forViStarter
---
Gode verktøy er helt avgjørende uansett hva slags jobb vi skal gjøre. Dette gjelder også når vi skal programmere. I dette læreverket skal vi benytte oss av to typer verktøy.

**Nettleser** Program der koden kjøres viser skjermbildet vises

**Editor** Her skrives og editeres programkoden

Nettlesere
----------
De fleste moderne nettlesere fungerer bra til programmering, og har den funksjonaliteten som trengs. De mest brukte nettleserne i dag er  Chrome, FireFox, Internet Explorer, Opera og Safari. Vi bruker nettleseren til å åpne html-filer, og vise konsollvinduet.

Konsollvinduet åpnes med menyvalget:

Chrome: Vis -> Utvikler -> JavaScript-konsoll

Konsoll
-------
Konsollvinduet i en nettleser fungerer som en statusskjerm der brukeren får mye informasjon om hva programkoden på den aktuelle siden gjør. Konsollen brukes mye når man utvikler programmer og nettsider, for å kunne se at ting fungerer som de skal. Konsollen er også et kraftig verktøy for å lete etter og finne feil.

Det finnes veldig mange gode editorer for programmering. De mest avanserte er store programmeringsmijø eller IDE'er som de også kalles. I dette kurset kommer vi langt med noe enklere editorer.

Kodeeditor
----------
Til dette kurset anbefaler jeg at dere bruker notepad++ eller Sublime Text 2. Dette er enkle, men kraftige kodeeditorer der man kan jobbe med flere filer samtidig. De har også god støtte for automatiske kodeforslag og fargelegging av kode slik at lesing går lettere.

Før vi lager vårt første program
--------------------------------
Nå er vi straks klare til å sette i gang med det som er gøy, men før det må vi ha noen få ting på plass.....

Før vi lager vårt første program må vi...
1. Lag en mappe som skal inneholde filene du lager. (Hvert program skal ha sin egen mappe).
2. Lag et nytt html-dokument som inneholder koden under.
3. Lag et nytt dokument som du kaller for script.js, der du skriver programkoden. Dette dokumentet skal ligge i samme mappe som html-dokumentet som du også har laget. 

Programkoden som du  kan bruke i HTML-dokumentet for å komme i gang.

```
<!DOCTYPE HTML>
<html lang="nb">
<head>
	<meta charset="UTF-8">
	<title>Sett inn tittel her</title>
	<script language="javascript" src="script.js"></script>
</head>
<body>
Her kan du legge inn htmlkode...
</body>
</html>
```